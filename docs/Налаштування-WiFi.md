### Загальна інформація
По всім питання завертайтесь в наш [чат](https://t.me/jaam_discussions)

Також радимо підписатись на наш [канал](https://t.me/jaam_project) з новинами і оновленнями по мапі
### Перше підключення
При першому запуску мапа створює WiFi точку доступу з іменем JAAM_************, інформація про це зʼявиться на дисплеї:

<img src="https://github.com/user-attachments/assets/020b4d40-8734-4c48-aa22-fa86aa816a77" width=500>

Необхідно з будь-якого пристрою з web-браузером (смартфон, планшет, ноутбук, компʼютер) підключитись до цієї мережі WiFi, підключення не потребує паролю.
Після підключення автоматично зʼявиться вікно налаштувань WiFi мапи:

<img src="https://github.com/user-attachments/assets/bcdc90c5-82a6-4106-a69d-70ae3c3209a0" width=400>

Якщо цього не трапилось, відкрийте web-браузер на своєму пристрої (який підключали до мережі JAAM_************) та введіть в рядку адреси **192.168.4.1**, інформація про це також доступна на екрані мапи:

<img src="https://github.com/user-attachments/assets/c9530b7b-5bac-45bf-b618-4189abae6a6c" width=500>

На сторінці налаштування WiFi мапи обираємо пункт **Configure WiFi** та переходимо у розділ пошуку точок доступу WiFi, очікуємо поки мапа просканує і покаже список доступних точок доступу, обираємо свою мережу та вводимо пароль:

<img src="https://github.com/user-attachments/assets/eef39a27-9adf-4491-bd15-86c4e378e6be" width=400>

Перевіряємо, чи ввели всі дані правильно та натискаємо **Save**, мапа покаже на екрані інформацію про збереження точки доступу, та перезавантажиться:

<img src="https://github.com/user-attachments/assets/447b8fcc-0e47-437d-b1ef-2916ef74c2ca" width=500>

Після перезавантаження мапа автоматично підʼєднається до вашої мережі WiFi, підключиться до сервера даних про тривоги та покаже мапу тривог в реальному часі.

Щоб перейти до інтерфейсу керування мапою, на будь-якому пристрої, що підключений до тієї ж мережі, що і мапа, у браузері введіть **jaam.local**. Якщо сторінка керування не відкривається, замість **jaam.local** вводимо IP адресу, яку ваш роутер видав мапі, вона зʼявляється на короткий проміжок часу при старті мапи:

<img src="https://github.com/user-attachments/assets/ccbb82f5-f213-4303-9861-866050f6e1f9" width=500>

Зі сторінки керування можна змінювати яскравість мапи, налаштовувати кольори, режими роботи мапи, налаштовувати кнопки та багато іншого.
Детальніше про все у розділі [Сторінка керування](Вбудована-сторінка-керування)

### Зміна налаштувань WiFi
Якщо вам необхідно змінити налаштування WiFi мапи, на сторінці керування мапою перейдіть в розділ **DEV** та внизу натисніть на **Змінити налаштування WiFi**:

<img src="https://github.com/user-attachments/assets/2f258833-55ca-4fe0-b6f1-dc97512c9d36" width=500>

Потім натискаєте **Refresh**, щоб оновити список доступних мереж, обираєте нову мережу та вводите пароль, натискаєте **Save**.

Якщо ви не маєте можливості підключити мапу до старої WiFi мережі (наприклад, перемістили мапу в нове місце), просто увімкніть мапу і дочекайтесь, поки на екрані зʼявиться "Підключіться до WiFi JAAM_***********". Далі процедура така ж, як і для першого увімкнення.
