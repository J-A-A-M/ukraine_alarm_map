<img src="https://github.com/user-attachments/assets/0d4c4383-4dcf-4bf3-81dc-f026a338a4d3" width=700>

Текстолітова плата у формі мапи України
### Варіанти корпусів

<img src="https://github.com/user-attachments/assets/269bd519-1730-4905-95b4-60af647abc93" width=400>
<img src="https://github.com/user-attachments/assets/f7dd8007-d874-45f4-acbe-468642966466" width=400>
<img src="https://github.com/user-attachments/assets/0f3dd50d-8f98-42b7-b206-a7473facb34f" width=400>
<img src="https://github.com/user-attachments/assets/b8fad4b7-234a-48f7-916c-4be439f36268" width=400>
<img src="https://github.com/user-attachments/assets/85e1facf-90f5-48eb-acfb-5a3cdacbb71d" width=400>
<img src="https://github.com/user-attachments/assets/07394162-dd4c-4be8-beea-cb07655a5a8e" width=400>
<img src="https://github.com/user-attachments/assets/2c4442d0-1363-4f02-a165-ff17fa9bc690" width=400>
<img src="https://github.com/user-attachments/assets/e9b27d84-4dcc-424e-97b9-760dddc1d4e6" width=400>
<img src="https://github.com/user-attachments/assets/d2f3fe88-04f9-4258-8858-fcb705ef6af5" width=400>
<img src="https://github.com/user-attachments/assets/6718011d-90ad-4dc5-8d73-ffdb94f185c9" width=400>
<img src="https://github.com/user-attachments/assets/da80927d-3a00-44a3-a588-a34ec264b598" width=400>
<img src="https://github.com/user-attachments/assets/2ffb9dc6-1545-4cc9-9f59-0fd9ee1c400e" width=400>
<img src="https://github.com/user-attachments/assets/a5370621-48de-486f-81be-779d8390d625" width=400>

### Фронтальна частина

<img src="https://github.com/user-attachments/assets/4d10ada7-4d02-4293-938f-72c71342030c" width=500>

На фронтальній частині розміщено 124 LED типу WS2812B-2020. Кожна область та АР Крим містить від 2-ох до 6-ти LED, м. Київ - 1 LED. Дана схема розташування LED дозволяє створити ефект "повного зафарбування" кожного регіону за умови використання корпусу з відповідним розсіювачем

Зліва від Одеської області розміщено OLED дисплей типу SH1106G (1.3'' діагональ) для виведення годинника, температури та іншої корисної інформації

<img src="https://github.com/user-attachments/assets/3045a548-fcb3-4d9b-864e-ceec86a9c702" width=500>

Справа від дисплею розташовані 5 сервісних LED для сигналізування про системні події як от подачу живлення, підʼєднання до WiFi, підʼєднання до серверу даних, звʼязок з Home Assistant. Пʼятий LED зарезервовано під майбутній функціонал

Також на фронтальній частині розташований цифровий i2c-сенсор освітлення BH1750. Він дозволяє увімкнути режим автоматичної зміни яскравості мапи в залежності від зовнішнього освітлення

Поруч розміщується динамік (buzzer), що дозволяє додавати до візуальних також і звукові сповіщення на різні події, такі як тривога, вибухи, відбій загрози у домашньому регіоні та ін. На платі позаду є фізичний перемикач, що дає змогу вимкнути динамік апаратно (програмна можливість вимкнути динамік є в інтерфейсі керування мапою)

### Задня частина

<img src="https://github.com/user-attachments/assets/4b756b42-7088-4a20-bda4-ca04dca56fd5" width=500>


Ззаду мапи України розташувались 44 LED фонової підсвітки. Це дозволяє зробити ambient light ефект позаду мапи для кращого візуального сповіщення про важливі події, як то вибухи, оголошення тривоги і т. ін.

Зі зворотного боку АР Крим розташовано цифровий i2c-сенсор клімату BME280 (температура, вологість, тиск). Це дає змогу виводити на екран характеристики навколишнього середовища

На технічній частині плати в лівій її частині розташоване "серце" пристрою - чіп ESP32

Також у цій частині плати розмістився цифровий i2c-мікрофон ICS-43432. На даний момент прошивка не підтримує роботу з мікрофоном, але ми не виключаємо такий функціонал у майбутньому. Для тих, хто цінує свою приватність, поряд з мікрофоном є фізичний перемикач, що вимикає мікрофон апаратно, буквально розриваючи контакти

У верхній частині "технічки" розташувались дві кнопки, які дають змогу керувати мапою (перемикати режими, перезавантажувати, перепрошивати тощо)

У нижній частині розташувались виводи всіх незадіяних пінів ESP32, а також виводи i2c інтерфейсу. Це дає можливість ентузіастам додавати різне апаратне забезпечення до існуючої платформи

### Живлення
<img src="https://github.com/user-attachments/assets/c8e75943-3d58-478c-993a-e9734aded0a3" width=500>

На відміну від попередника, плата JAAM 2.1 має два варіанти живлення:
1. USB type C - використовується як для живлення мапи, так і для підключення до компʼютера для перепрошивки
2. Стандартний DC формату 5.5x2.1 та діапазоном вхідної напруги 5-24В

**!!! УВАГА !!!**
Не рекомендуємо використовувати багатопортові зарядки GaN типу. Під час вмикання і вимикання пристороїв у сусідні порти таких БЖ виникають стрибки напруги, що може негативно вплинути на роботу мапи аж до виходу мапи з ладу (вже були такі випадки).
Рекомендуємо живити мапу через DC порт якісним блоком живлення в діапазоні 5-24В, що може забезпечити споживання 10Вт або більше.
